
1. Orv Hetil. 2021 Nov 14;162(46):1831-1841. doi: 10.1556/650.2021.32381.

The impact of the SARS-CoV-2 pandemic on out-of-hospital and in-hospital cardiac 
arrest

[Article in Hungarian]

Fekete-Győr A(1), Kovács E(2), Kiss B(3), Zima E(3).

Author information: 
(1)1 Chelsea and Westminster Hospital NHS Foundation Trust, London, Egyesült
Királyság.
(2)2 Semmelweis Egyetem, Általános Orvostudományi Kar, Aneszteziológiai és
Intenzív Terápiás Klinika, Budapest.
(3)3 Semmelweis Egyetem, Általános Orvostudományi Kar, Városmajori Szív- és
Érgyógyászati Klinika, Budapest, Városmajor u. 68., 1122.

Összefoglaló. A koronavírus-betegség (COVID-19) okozta közvetlen mortalitáson
túl, a járvány közvetett úton is hatással lehet a hirtelen szívhalálra. Egyre
növekvő számú közlemény foglalkozik a járványnak a hirtelen szívhalálra kifejtett
közvetett hatásával. A kijárási korlátozások és az egészségügyi rendszerek
átszervezése hozzájárulhatott ahhoz, hogy a járvány alatt mind a kórházon kívüli,
mind a kórházon belüli szívhalál előfordulása megemelkedett. Közegészségügyi
intézkedések, mint a korlátozások és a kórházak átszervezése, megváltoztathatják 
az egészségügyi szolgáltatásokhoz való hozzáférést, ezért hozzájárulhattak az
elmúlt évben tapasztalt emelkedett számú szívmegálláshoz. Közleményünk célja a
SARS-CoV-2-járvány hirtelen szívhalálra kifejtett hatására vonatkozó, a
nemzetközi irodalomban jelenleg megtalálható tanulmányok összefoglalása, melyek a
kórházon kívüli szívmegállás előfordulásának háromszoros emelkedéséről számoltak 
be a járványt megelőző évhez képest. Általánosságban elmondható, hogy a kórházon 
kívüli szívmegállás a járvány ideje alatt nagyobb gyakorisággal járt nem
sokkolandó ritmussal, hosszabb idő telt el a mentők kiérkezéséig, alacsonyabb
volt a szemtanú által megkezdett újraélesztés, a spontán keringés
visszatérésének, valamint a kórházi elbocsátásnak a gyakorisága. A járványnak a
kórházon belüli szívmegállásra kifejtett hatása kevésbé vizsgált az irodalomban. 
Míg a hirtelen szívhalált követő mortalitás néhány kutatásban jelentős emelkedést
mutatott, addig máshol nem volt különbség a járványt megelőző időszakhoz képest. 
A COVID-19-pandémia ideje alatt jelentősen megnövekedett kórházon kívüli és
belüli szívmegállás hátterében a járványnak közvetett úton is szerepe lehet, a
fertőzés közvetlen hatása mellett. A túlélési lánc megbomlását számos helyen
tapasztalták, ami hozzájárulhatott a kedvezőtlen kimenetelhez. Mind a
prehospitális, mind pedig a hospitális ellátás gyakorlatában bekövetkező jelentős
változások magyarázhatják a világ különböző pontjain megfigyelt eltéréseket. Orv 
Hetil. 2021; 162(46): 1831-1841. Summary. The direct effect of COVID-19 on
mortality through acute respiratory failure is well-established. However, there
are a growing number of publications suggesting that the prevalence and outcome
of sudden cardiac death may also be indirectly affected by the pandemic. Public
health measures, such as lockdowns and reorganisation of hospitals, can alter the
access to healthcare services and therefore might have contributed to the excess 
number of cardiac arrests which were seen over the last year. Our aim was to
review the currently available publications regarding the impact of the COVID-19 
pandemic on out-of-hospital and in-hospital cardiac arrests. A recent study
reported a 3-fold growth in the incidence of out-of-hospital cardiac arrests
during the 2020 COVID-19 period compared to the year before. In general, the
number of non-shockable rhythms increased, bystander-witnessed cases and
bystander-initiated cardiopulmonary resuscitation were reduced and ambulance
response times were significantly delayed during the pandemic. Return of
spontaneous circulation and survival to discharge substantially decreased
compared to the time before the pandemic. The difference between the rate of
mortality following in-hospital cardiac arrest during and before the pandemic is 
controversial according to published data. The incidence of out-of-hospital and
in-hospital cardiac arrests significantly increased during the pandemic compared 
to previous years suggesting direct effects of COVID-19 infection and indirect
effects from new public health measures. The disruption of the chain of survival 
could have contributed to the increased mortality following out-of-hospital
cardiac arrest. Orv Hetil. 2021; 162(46): 1831-1841.

DOI: 10.1556/650.2021.32381 
PMID: 34775368  [Indexed for MEDLINE]

